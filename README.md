# COVIDník

## Primitivní nástroj na boj s nemocí COVID-19 - deník setkání

Osobní zodpovědností a důsledností může každý z nás přispět k nešíření epidemie! Nejen nošením ústenek.

V duchu génia Tomáše Bati, zapisujme si každý vše důležité. Dnes hlavně s kým a kdy jsme se setkali. Kde byla příležitost se nakazit nebo nakazit jiného.
Zapisujte si jak chcete, kam chcete. Berte však ohled na soukromí ostatních. Váš záznam může jinému ublížit. Určitě záznamy nesdílejte online, nesynchronizujte a nezálohujte do cloudu, nepoužívejte Microsoft Office 365.

Vytiskněte si přiložené šablony pro Microsoft Word nebo zapisujte do tabulky v Excelu. Použít můžete samozřejmě zdarma dostupné nástroje OpenOffice, či LibreOffice.

## Návod k použití COVIDníku

1) vytiskni si ho, dej do telefonu, nebo jinam, ať je snadno dostupný
2) nachystej si k němu tužku, odstraň všechny bariéry, abys ses mu nevyhýbal
3) zapisuj často, alespoň denně, klidně si nastav budíka
4) udělej z COVIDníku návyk
5) nepřeháněj to s podrobnostma, COVIDník Tě musí bavit
6) COVIDník chraň, proti ztrátě, ale i cizím očím
7) určitě ho nesdílej online, nesynchronizuj a nezálohuj do cloudu, nepoužívej Microsoft Office 365
8) ber ohled na soukromí ostatních, Tvůj záznam může jinému ublížit
9) staré záznamy odstraňuj
10) drž se!, přispíváš řešení problému, Tvá zodpovědnost a důslednost může jiného zachránit
11) díky COVIDníku vidíš svůj sociální život
12) nestyď se a sdílej tento nápad s ostatníma
+) snad ho nebudeš potřebovat, ale když jo, tak doplň kontakty a předej ho hygieně


## Manifest

Návrh na COVIDník státní orgány obdrželi 23. 3. 2020, ale asi jim někde zapadl. Vypadá to, že vládnoucí režim přece jenom chce radši kontrolovat lidi pomocí sledování polohy jejich mobilních zařízení. Stejně jako v Izraeli a na Slovensku.

Jako občané jsme zodpovědní, samostatní a chceme být svobodní. Nechceme dohled Velkého bratra. Také proto, že ho nepotřebujeme. Nenecháme sledovat svůj pohyb mobilními telefony a operátory, platebními kartami, jak nám to po dvaceti letech stát a firmy konečně přiznaly.

Soukromí je podmínkou pro to jednat podle vlastního svědomí, nejen plnit nařízení či očekávání jiných. Je to nevyhnutná podmínka osobní svobody, volnosti projevů osobní povahy a inovací. Soukromí nepotřebuje jen ten, kdo nemá co ztratit - život, zdraví, lásku, rodinu, svobodu, majetek, znalosti, ani věci čistě sentimentální hodnoty. Před prolamováním osobní svobody ať se radši prolomí dříve právo na firemní patenty, licence a know-how, potom právo na majetek právnických, potom i fyzický osob. Psychologie i teologie učí, že bez svobody není možná ani láska ke druhému.

## Do and share!